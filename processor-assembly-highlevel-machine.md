## ภาษาระดับสูง ( High-level Language)
  ภาษาระดับสูงถือว่าเป็นภาษาโปรแกรมคอมพิวเตอร์ในยุคที่สาม ( Third-generation language) ที่มีการใช้กันอย่างแพร่หลายในปี ค.ศ. 1960 โดยมีโครงสร้างภาษา และชุดคำสั่งเหมือนกับภาษาอังกฤษ 
รวมทั้งสามารถใช้นิพจน์ทางคณิตศาสตร์ในการคำนวณได้ด้วย ทำให้ผู้เขียนโปรแกรมสะดวกในการเขียนคำสั่ง และแสดงผลลัพธ์ได้ตามต้องการ ลดความยุ่งยากในการเขียนโปรแกรมลงได้มาก ทั้งยังทำให้เกิดการใช้งานคอมพิวเตอร์ 
เพื่อการประมวลผลเพิ่มขึ้น เช่นการควบคุมและสั่งงานเครื่องคอมพิวเตอร์เมนเฟรม การแก้ปัญหาเฉพาะด้านทางด้านอุตสาหกรรม เช่น การควบคุมเครื่องจักรกลต่างๆ เป็นต้น
การเขียนโปรแกรมด้วยภาษาระดับสูงจะต้องใช้ตัวแปลภาษา ที่เรียกว่า คอมไพเลอร์ (Compiler) เพื่อแปลภาษาระดับสูงโดยการตรวจสอบไวยากรณ์ของภาษาระดับสูง ไปเป็นภาษาเครื่องเพื่อสั่งให้เครื่องคอมพิวเตอร์ทำงานต่อไป 
โดยคอมไพเลอร์ของภาษาระดับสูงแต่ละภาษาจะแปลเฉพาะภาษาของตนเอง และทำงานได้เฉพาะเครื่องคอมพิวเตอร์ชนิดเดียวกันเท่านั้น เช่น คอมไพเลอร์ของภาษา COBOL บนเครื่องไมโครคอมพิวเตอร์ 
จะแปลภาษาเฉพาะคำสั่งของภาษา COBOL และจะทำงานได้บนเครื่องคอมพิวเตอร์ที่เหมือนกันเท่านั้น ถ้าต้องการนำไปใช้กับเครื่องคอมพิวเตอร์แบบอื่นๆ เช่น เมนเฟรม จะต้องใช้คอมไพเลอร์ของภาษา COBOL แบบใหม่
ตัวอย่างของภาษาคอมพิวเตอร์ระดับสูงได้แก่ ภาษา BASIC ภาษา COBOL ภาษา FORTRAN และ ภาษา C

## ภาษาแอสเซมบลี ( Assembly Language)
  ภาษาแอสเซมบลี จัดอยู่ในภาษาระดับต่ำ และเป็นภาษาที่พัฒนาต่อมาจากภาษาเครื่องในปี ค.ศ. 1952 ภาษาแอสเซมบลีมีความใกล้เคียงกับภาษาเครื่องมาก คือ 1 คำสั่งของภาษาแอสเซมบลีจะเท่ากับ 1 คำสั่งของภาษาเครื่อง 
โดยที่ภาษาแอสเซมบลีจะเขียนคำสั่งเป็นตัวอักษรภาษาอังกฤษ เพื่อใช้แทนคำสั่งภาษาเครื่อง ทำให้นักเขียนโปรแกรมสามารถเขียนโปรแกรมได้ง่ายขึ้น โดยการจดจำรหัสคำสั่งสั้นๆ ที่จำได้ง่าย ซึ่งเรียกว่า นิวมอนิกโค้ด ( Mnemonic code)

## ภาษาเครื่อง ( Machine Language)
 เป็นภาษาในการเขียนโปรแกรมในยุคแรก ๆ ซึ่งเป็นภาษาระดับต่ำที่สุด เพราะใช้เลขฐานสอง(จะมีแต่เลข 0 กับ 1 เท่านั้น)แทนข้อมูล และคำสั่งต่าง ๆ ภาษานี้ประกอบด้วยตัวเลขล้วน ทำให้เครื่องคอมพิวเตอร์สามารถทำงานได้ทันที ผู้ที่จะเขียนโปรแกรมภาษาเครื่องได้ ต้องสามารถจำรหัสแทนคำสั่งต่างๆ ได้ และในการคำนวณต้องสามารถจำได้ว่าจำนวนต่าง ๆ ที่ใช้ในการคำนวณนั้นถูกเก็บไว้ที่ตำแหน่งใด ดังนั้นโอกาสที่จะเกิดความผิดพลาดในการเขียนโปรแกรมจึงมีมาก นอกจากนี้เครื่องคอมพิวเตอร์แต่ละระบบมีภาษาเครื่องที่แตกต่างกันออก ทำให้เกิดความไม่สะดวกเมื่อมีการเปลี่ยนเครื่องคอมพิวเตอร์เพราะจะต้องเขียนโปรแกรมใหม่ทั้งหมด แต่อย่างไรก็ตามไม่ว่าเราจะสั่งให้เครื่องทำงานด้วยภาษาอะไร compiler จะต้องทำหน้าที่แปลภาษาที่เราใช้ให้เป็นภาษาเครื่องก่อนเสมอ คอมพิวเตอร์จึงจะเข้าใจจนสามารถปฏิบัติตามคำสั่ง (execute) นั้น ๆ ได้ ดังนั้น ข้อดีของภาษาเครื่อง คือสามารถเขียนโปรแกรมควบคุมการทำงานคอมพิวเตอร์ได้โดยตรง และสั่งงานให้คอมพิวเตอร์ทำงานได้อย่างรวดเร็ว
## ไมโครโปรเซสเซอร์  
  คือ  อุปกรณ์ขนาดย่อมๆที่ใช้ประมวณผลประมวณคำสั่งจากต้นทาง ตัวนี้สามารถคำนวณหาผลลัพธ์เก่ง ซึ่งจะมีความเร็วสูง และมันจะไม่แท็ป "ขา" ที่ใช้สำหรับควบคุมให้ต่อใช้งานหรือพูดง่ายๆ ว่ามันไม่มีขาที่จะเอาไวไปสั่งอุปกรณ์กำลัง 
  เช่น รีเลย์ โซลิตสเตจ ไตรแอค์ เอสซีอาร์เพื่อสั่ง อุปกรณ์ทางกลไฟฟ้าตัวนี้จะอยู่ในบอร์ดวงจรอิเล็กทรอนิกส์เหมือนกัน ซึ่ง "ขา" ของมัน  มีไว้สำหรับนำข้อมูลเข้ามาประมวณผลและนำผลลัพธ์ที่ได้ออกไปใช้งาน
  
## ความสัมพันธ์ของภาษาระดับสูง ( High-level Language) ภาษาแอสเซมบลี ( Assembly Language) ภาษาเครื่อง ( Machine Language) โปรแซสเซสเซอร์ (processor,microcontroller)
ซึ่งสามารถแสดงความสัมพันธ์ได้ด้วยการเขียนภาษาคร่าวๆ ดังนี้
ในตอนแรกเราจะเรียนโปรแกรมด้วยภาษา Hight level language ซึ่งเป็นภาษาที่ที่มนุษย์สามารถเข้าใจได้ง่าย ใช้ง่ายและสะดวกต่อการใช้งานหลังจากนั้น Hight level language จะถูกแปลงเป็นภาษาภาษาแอสเซมบลี (Assembly/ Low-level Language) ซึ่งพัฒนามาจากภาษาเครื่อง (Machine language) เพื่อให้ใช้งานได้ง่ายขึ้น แต่อย่างไรก็ตาม compiler จะต้องภาษาที่เราใช้ให้เป็นภาษาเครื่องก่อนเสมอคอมพิวเตอร์จึงจะเข้าใจคำสั่ง ส่งผลให้ Processor หรือ microcontroller ทำงานได้
# High-Level Language : C++
![le202C++](https://user-images.githubusercontent.com/98943486/161714833-9042154a-aad5-41f6-a72d-375eac4168d8.PNG)
# Assembly: RISC-V rv64gc clang 14.0.0 & Machine Language
![le202C++1](https://user-images.githubusercontent.com/98943486/161721658-093712f5-1cbd-411d-bd38-82258828b209.PNG)
# High-Level Language : C
![le202C](https://user-images.githubusercontent.com/98943486/161721730-36dea786-0812-4e8a-8ac2-2942a55c17f1.PNG)
# Assembly: RISC-V rv64gc clang 14.0.0 & Machine Language
![le202C1](https://user-images.githubusercontent.com/98943486/161722027-071a52e6-281e-43bf-9a72-a6c2345dac9a.PNG)


